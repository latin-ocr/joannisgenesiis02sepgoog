CAROLI V. LIB. IV. 121

nautico et machinamentis impositis, naves solvit, eo-
demque tempore Beltranus cum terrestribus copiis pro-
ficiscitur3 sed dum in flumen, directo cursu, classis se·
cundo flatu ferretur, malacia primum consecuta, dein
contrario vento flare incipiente, nostrorum conatus ad
irritum reciderunt. Lautrccus enim, Mariscalisquc Na-
varrae, qui tunc forte ad Bajonam aderant, inopinato
periculo perculsi, omnem circa regionem ad arma vo-
caverant3 itaque quatriduo armatorum hominum millia
circiter quinque, et praeterea cataphracti equites du-
centi Bajonam subsidii gratia confluxerunt. Quo anim-
adverso, Beltranus, qui totidem diebus rei gerendae
occasionem in castris exspectaverat, classe discedere jus-
sa, suas ipse copias in Sanctum Sebastianum reduxit,
quod oppidum novis operibus ⁸munire non desistebat.
XXVI. Diebus aliquot interjectis, Beltranus, Fon-a
terabiam obsidere, et commeatibus terra marique pro·
hibere coepit. Galli, ut suorum inopiae quoquomodo
mederentur et virorum periculo consulerent, muliercu-
las, quae cibaria de ortarent, submittebant3 hae nam·'
que deprehensae a hstium virorum violentis manibus
tutiores fore videbantur3 sed huic malitiae facile ob-
· viam itum est, abscissis viginti circiter deprehensarum
muliercularum auriculis, pro quibus singulis Bcltranus
praemium militibus binos regales nummos proposuerat.
Viis igitur omnibus per terram obsessis, placuit Regi
Gallo, ut commeatus, qui ut anguste provisus fuerat,
perparce obsessis sup etebat, maritimo subsidio impor-
taretur. Beltranus ubi de comparata classe cognovit,
ipse quoque suam ad obsistendum paratam esse jubet3
cujus rei gratia tormenta cum scloppetariis tripartito

Tem. l. Q stc

 

