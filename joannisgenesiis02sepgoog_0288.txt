44 'uu nanus casrts

Regibus juxta et popularibus acceptus, magnus et Re·-
giae Majestatis cultor et reipublicae Regnique patronus,
vir humili quidem loc0, sed excelso animo et ad res
magnas gerendas natus, praestanti religione, atque mo-
rum sanctitate. Quarum virtutum extant clara documen-
ta Compluti (sic enim vetere vocabulo Alcalam oppi-
dum ad Henaris ripam in Carpetania vocari volunt)
celebre doctrinarum Gymnasium et complura scholastica
Collegia ab ipso condita et magnis vectigalibus dotatat
unde generis omnis disciplinarum magistris publice do
centibus merces tribuitur, alunturque complures adoles-
centes studia litterarum aemulantes. Praeterea Templum
· maximum ejusdcm oppidi, quod novis Sacerdoriis, Ca·
nonicatibus et Portionibus vocatis auxit, quibus ii dum-
taxat privilegio Pontificio praeficiuntur, qui in eodem
Gymnasio edocti ad Magistrorum‚ sive Doctorum or-
dinem provecti fuerint. Condidit praeterea et instaura-
vit Coenobia quaedam Franciscanotum Monachorum, ut
se a puero institutis eorum addixerat, serviebatque non
in Monachatu modo, sed tunc etiam (quatenus quidem
personae dignitatisque ratio ferebat) cum factus essct
Toletanus Antistes et Romanae Ecclesiae Cardinalis. Nec
vero solum pacis artibus clarus fuit et in illa Regni
procuratione singularem virtutem et consilium ostendit,
sed bello etiam rem gessit memoratu dignam et Hispa-
niae salutarem‘, qui exercitu coacto mare trajecit et O·
ranum oppidum in ota Mauritaniae, cum Portu Magno
et arce imposita, qui abest inde quatuor millia passuum,
(quoniam Hispaniae multum imminere videbatur) cum
sua magna laude recepit.

Ejus

 

